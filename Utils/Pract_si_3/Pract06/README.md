## Задачи

**1.** Напишете клас `MultiSet`, който съдържа мултимножество от числа в диапазона от 0 до n-1. Стойността на n се приема от конструктора на класа. Всяко число може да се среща най-много 3 пъти в рамките на мултимножеството.

Във всеки един момент обект от вашия клас трябва да има задължително **минимален** възможен размер.

Трябва да имате следната функционалност:
* Добавяне на число, ако се среща по-малко от 3 пъти в множеството.
* Премахване на число, ако се съдържа.
* Проверка колко пъти се съдържа число.
* Принтиране на всички числа, които съдържа множеството.
* Функция, която приема две множества и връща тяхното сечение.
* Функция, която приема две множества и връща тяхното обединение.

**2.** Създайте клас `NumberSeries`, който моделира работата с числова редица. В конструктора на класа ще приемате цяло число - начална стойност на редицата (a_0) и указател към функция на преход, приемаща цяло число и връщаща цяло число (a_i = f(a_i-1)).

Трябва да имате следните функционалности:
* Генериране на i-то число от редицата.
* Проверка дали подадено число е част от редицата.
* Setter-и за нова начална стойност и нова функция на преход.

Генерирането на стойности трябва да бъде оптимизирано откъм скорост:
* За коректна работа с фунцкионалността за генериране на i-то по ред число, трябва да поддържате динамичен масив в класа, в който да пазите досега генерираните стойности.
* Ако числото вече е било генерирано, трябва да го върнете като резултат без да го генерирате повторно.
* Ако числото го няма в масива, генерирайте и добавете към масива всички числа, които липсват до a_i в редицата и върнете генерираната стойност. 
* Ако в масива няма достатъчно място, за да се съхранят новите стойности, преоразмерете го по подходящ начин.
* При set-ване на нова начална стойност или функция на преход, трябва да изтривате динамичния масив и да започвате процеса на запазване отначало.

Помислете как трябва да се handle-не коректно копирането на обекти от вашия клас.
