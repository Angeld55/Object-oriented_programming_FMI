## Задачи

**Задача 1**. 

Реализирайте клас **Билет**, който описва билет за театрална постановка. Всеки билет има име на постановката и цена. Направете подходящи конструктори. 

Реализирайте клас **Студентски билет**, който е 2 пъти по-евтин. В конструктора си приема име и оригинална цена за постановката. 
Реализирайте клас **Групов билет**, който е с 20% по-евтин от нормалния. 
Направете подходящи функции за принтиране информацията на билетите.

**Задача 2.**

**(A)** Създайте клас **CarPart**, описващ част за кола.

Всяка част за кола има:
- идентификатор - уникално число > 0;
- име на производител - низ с произволна дължина;
- описание - низ с произволна дължина.

**(B)** Създайте класове за различни части за кола - двигатели, гуми и акумулатори.

**Гумите** имат:
- широчина в мм – между 155 и 365;
- профил – между 30 и 80;
- диаметър в инчове – между 13 и 21.

**Двигателите** се характеризират с конски сили.

**Акумулаторите** имат:
- капацитет – в ампер-часове;
- battery id – идентификатор, независим от този за всяка част (низ с произволна дължина)

Създайте и подходящи оператори `<<`, които да извеждат информация за част в следния формат:
- за двигател:
```
(<id>) by <manufacturer> – <description> – <horsepower> hp
```
- за гума:
```
(<id>) by <manufacturer> – <description> – <width>/<profile>R<rim size>
```
- за акумулатор:
```
(<id>) by <manufacturer> – <description> – <amp hours> Ah
```

Създайте операторите с минимална дупликация на код.

**(C)** Направете подходящ клас **FuelTank**, който отговаря за това къде ще съхраняваме горивото.

Един резервоар има капацитет и пълнота към момента. И двете стойности се измерват в литри и са реални числа.

Създайкте конструктор, приемащ капацитет на резервоара. Всеки нов резервоар първоначално е пълен.

Създайте методи:
- за използване на дадено количество гориво
- за зареждане на дадено количество гориво:

При зареждане на прекалено много гориво, резервоарът остава пълен.

При опит за използване на количество гориво, повече от наличното,
да се хвърля custom изключение `insufficient_fuel_error`.

Изключението трябва да е пряк наследник на `std::logic_error`
и да може да се създава такова с единствен параметър – съобщение, описващо грешката.

Използвайте някой конструктор на `std::logic_error`, за да изградите този на `insufficient_fuel_error`.

**(D)** Реализирайте клас **Car**, използвайки частите, които създадохте.

Една кола има поне:
- резервоар;
- двигател;
- 4 гуми;
- акумулатор;
- изминати километри;
- тегло (в кг).

Създайте конструктор за кола, приемащ всички нужни член данни, както и капацитет на резервоара.

Създайте get-ър за резервоара.

Създайте член-функция `drive(double km)`.
Резултатът от изпълнението на функцията е:
- добавя се дистанцията към изминатите километри;
- намалява се количеството гориво в резервоара с произведението на `km` и изразходваното гориво на 1 км;
горивото, използвано за 1 км се счита че е 1л/км

Ако колата няма достатъчно гориво, не се променя състоянието ѝ по никакъв начин.

**Бонус:**
Създайте външна за класа функция за драг състезание между две коли:
```cpp
Car* dragRace(Car* car1, Car* car2);
```

To се случва на разстояние 0.4 km (1/4 mile).
Функцията трябва да връща `Car*`, сочейки към евентуалния победител от него.

Ако една от колите няма достатъчно гориво, за да измине разстоянието, другата печели.

Ако и двете коли **нямат** достатъчно гориво, да се върне `nullptr`.

Ако и двете коли **имат** достатъчно гориво, победителят се определя от съотношението: тегло / конски сили на двигателя

Колата с по-високо съотношение печели.
